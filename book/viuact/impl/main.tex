\chapter{Język \ViuAct\ i jego kompilator -- implementacja}
\label{viuact_impl}
\label{jezyk_viuact_i_jego_kompilator}

Pierwszą częścią naszej pracy jest zaprojektowanie wysokopoziomowego języka programowania i opracowanie jego
implementacji. Z uwagi na to, że platforma uruchomieniowa, którą wykorzystujemy (czyli Viua VM) jest maszyną
wirtualną wykonującą programy w postaci \emph{bytecode} wybranym sposobem implementacji języka jest
kompilator - program tłumaczący kod źródłowy w jednym języku na kod źródłowy w innym języku przy jednoczesnym
zachowaniu zachowania programu. W przypadku naszej pracy językiem źródłowym jest język \ViuAct\ (dokładniej
opisany w rozdziale \ref{specyfikacja_jezyka_viuact}.~\nameref{specyfikacja_jezyka_viuact} na stronie
\pageref{specyfikacja_jezyka_viuact}), a językiem docelowym język assemblera Viua VM.

Materiałem teoretycznym przy pracy nad kompilatorem i językiem był \cite{ProgrammingLanguagePragmatics}.
Jedną z książek, które wywarły wpływ na zestaw instrukcji (ISA) Viua VM był \cite{RISCV}.
Pomocą w pracach nad systemem modułów był \cite{Linkers}.

Sama maszyna wirtualna nie tylko implementuje określone ISA, ale też dostarcza \emph{runtime} realizujący
zadania typowo związane z systemem operacyjnym takie jak zarządzanie czasem procesora, przydzielanie numerów
PID, czy nadzór na komunikacją między procesami -- w tym rejonie pomocą była \cite{OperatingSystems}.

Aktory w \ViuAct\ (tak samo jak implementujące je procesy w Viua VM) komunikują się bezpośrednio.
Dla porównania, język Go (opisany w \cite{Golang}), który podobnie jak \ViuAct\ kładzie duży nacisk na
współbieżność i równoległość do komunikacji między \emph{goroutines} (jego odmiana procesów) wykorzystuje
kanały -- używając ,,pośredników'' zamiast skomunikować procesy bezpośrednio.

\input{viuact/ps/architektura}

\input{viuact/ps}

\section{Testowanie}

Testy kompilatora polegało na opracowaniu zestawu przypadków testowych (w formie
przykładowych programów napisanych w języku \ViuAct) pokrywających cały zakres
konstrukcji językowych zawartych w specyfikacji języka \ViuAct. Oprócz prostych
programów sprawdzających działanie konkretnych konstrukcji (np. definicji
funkcji zagnieżdżonych, wyrażeń warunkowych, wyrażeń złożonych) potrzebne były
też ,,większe'' programy sprawdzające współpracę kilku konstrukcji językowych
naraz lub integrację i poprawność działania kompilatora (np. programy
wielomodułowe, programy korzystające z modułów FFI).

\subsection{Wykonanie testów}

Każdy przypadek testowy składa się z trzech plików:

\begin{enumerate}
    \item \texttt{\emph{test}.sh}
    \item \texttt{\emph{test}.lisp}
    \item \texttt{\emph{test}.text}
\end{enumerate}

Plik \texttt{.sh} zawiera polecenia potrzebne do skompilowania programu
testowego. Jest to szczególnie potrzebne przy testach sprawdzających
integrację wielu części języka (np. współpracy z modułami FFI).

Plik \texttt{.lisp} zawiera kod źródłowy przykładowego programu. Tych plików
może być więcej niż jeden w przypadku bardziej skomplikowanych programów.

Plik \texttt{.text} zawiera spodziewany wynik działania programu. Każdy program
testowy miał za zadanie ostatecznie wydrukować coś na standardowe wyjście, a
framework testowy porównywał to z zawartością pliku \texttt{.text} i na tej
podstawie oceniał czy test się powiódł czy nie.

\subsection{Trudności w testowaniu}

Przeszkodą w testowaniu był między innymi niedeterminizm wynikający z
równoległego działania aktorów. Żeby znormalizować wyniki i umożliwić ich
powtarzalną weryfikację trzeba było uciekać się do ,,sztuczek'', np. sortowania
linii na standardowym wyjściu programu testowego.

Także samo założenie, że każdy program miał wyprodukować na standardowym wyjściu
wyniki swojej pracy nie zawsze było pomocne i zmuszało do pisania programów
testowych w określony sposób -- tak żeby zawsze miały co wypisać na ekran.
Viua VM umożliwia generowanie ,,śladów wykonania'' -- zapisów wszystkich
wykonanych w programie instrukcji wewnątrz wszystkich działających aktorów.
Analiza tych śladów zapewniłaby niemal perfekcyjną dokładność i precyzję testów 
jednak z uwagi na ograniczoną ilość czasu na projekt takie podejście byłoby
nierozsądne gdyż opracowanie testów zajmowałoby znacznie więcej czasu niż w
przyjętym ostatecznie rozwiązaniu.

\input{viuact/manual}
