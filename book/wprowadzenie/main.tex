\chapter{Wprowadzenie}
\label{wprowadzenie}

We wprowadzeniu chcielibyśmy poruszyć ogólne tematy związane z naszą pracą, oraz przedstawić Czytelnikowi
spójny wstęp zapewniający solidne podstawy do dalszej lektury. Zakładamy, że Czytelnik ma doświadczenie z
językami programowania i umie biegle posługiwać się co najmniej jednym ''\emph{mainstreamowym}'' językiem, np.
C++, Java, czy Python.

Wprowadzenie jest dla nas miejscem, w którym przedstawimy problemy dręczące popularne obecnie języki
programowania oraz powiemy skąd się te problemy biorą i dlaczego w miarę postępu technologii są one coraz
trudniejsze do zignorowania.

Po krótce przedstawiona zostanie również maszyna wirtualna Viua, która jest platformą, na której nasza praca
się opiera.

\section{Przedstawienie problemu}

Tytułem pracy jest ,,\inzmaintitlePL''. Problemem, który poruszamy jest sprawdzenie czy Viua VM w stanie
,,zastanym'' (tj. w takim w jakim znajdowała się jej implementacja na początku prac nad projektem
inżynierskim) umożliwia pisanie niezawodnego, wysoce współbieżnego, nietrywialnego oprogramowania.

W naszej pracy prezentujemy język programowania, który z założenia ma pozwalać na tworzenie oprogramowania
niezawodnego i wykorzystującego potencjał współbieżności w stopniu wyższym niż powszechnie używane,
,,mainstreamowe'' języki programowania.

Aby udowodnić, że w wytworzonym języku możliwe jest tworzenie nietrywialnego oprogramowania prezenetujemy
aplikację użytkową -- czat -- napisany w tym języku. Czat umożliwi komunikację (zorganizowaną kanałach) wielu
użytkownikom naraz. Wybór rodzaju aplikacji (czat) jest warunkowany tym, że oprogramowanie komunikacyjne
powinno charakteryzować się tymi cechami, które chcemy uzyskać:

\begin{enumerate}
    \item niezawodnością -- jeśli jedno połączenie ulegnie awarii to pozostałe powinny działać dalej
    \item izolacją procesów -- każde połączenie powinno być izolowane od wszystkich innych
    \item współbieżnością -- wiele połączeń musi być obsługiwanych w tym samym czasie
\end{enumerate}

\subsection{Ogląd sytuacji}

Współczesny \emph{hardware} zmierza coraz bardziej w stronę współbieżności oraz przetwarzania równoległego.
Firma AMD w roku 2018 wprowadziła na rynek konsumencki procesory wielordzeniowe z serii
Threadripper\footnote{https://www.amd.com/en/products/ryzen-threadripper} prezentujące nawet 32 rdzenie logiczne.

Współczesny \emph{software} stoi w miejscu. Poza oprogramowaniem specjalistycznym (np.
Blender\footnote{https://www.blender.org/}) mało który program jest w stanie wykorzystać więcej niż kilka wątków.
Współbieżności szuka się nieco ''na siłę''; np. przeglądarki internetowe uruchamiają współbieżnie obsługę
wielu kart.

Mainstreamowe języki w większości korzystają z wątków (np. Java, C++) lub są stricte jednowątkowe i
niedostosowane do przetwarzania współbieżnego i równoległego (np. Python).

Dla takich języków tworzone są biblioteki ułatwiające wykorzystanie mechanizmów systemu operacyjnego
(np.~wieloprocesowość dla języka Python) lub cała infrastruktura umożliwiająca rozproszenie pracy,
np.~sewery pracy (np. Gearman, Celery) czy kolejki wiadomości (np. RabbitMQ, ZeroMQ).
To wszystko są jednak jedynie ''łatki'' mające za zadanie dodać do istniejących języków mechanizmy, z którymi
pierwotnie nie były one projektowane. Istnieje dla takiego działania angielski termin bardzo dobrze oddający
jego postać: \emph{retrofitting}.

Istnieją środowiska i języki zaprojektowane od zera z myślą o współbieżności i przetwarzaniu równoległym, a
nawet rozproszonym.
Najbardziej znanym przykładem takiego środowiska jest BEAM -- maszyna wirtualna
języka Erlang\footnote{http://www.erlang.org/}. To środowisko wraz z językiem jest z powodzeniem
wykorzystywane w sprzęcie telekomunikacyjnym firmy Ericsson, oraz do tworzenia aplikacji użytkowych, których
działanie obejmuje niemal z definicji działanie rozproszone i współbieżne, na przykład w serwerach
komunikatora Discord\footnote{https://discordapp.com/}.

\section{Cel}

Ta praca inżynierska motywowana jest chęcią stworzenia bazy programistycznej (środowiska uruchomieniowego i
języka programowania) umożliwiającej programistom pisanie oprogramowania od początku uwzględniającego
przetwarzanie współbieżne na pierwszym miejscu, oraz charakteryzującego się wysokim poziomem niezawodności i
stabliności działania.

Osiągniemy to dzięki zbudowaniu języka wyposażonego w łatwo dostępne konstrukcje umożliwiające wprowadzenie
współbieżności do programu, oraz uruchamianiu programów wynikowych w środowisku zdolnym do rozłożenia pracy na
całość dostępnych zasobów sprzętowych.

\subsection{Problemy i ryzyko}

Postawienie współbieżności na pierwszym miejscu powoduje, że problemy związane z pisaniem poprawnych programów
są bardziej liczne niż w innych (niewspółbieżnych) językach -- oprócz zapewnienia poprawności pojedynczego
procesu, programista musi zadbać o poprawność interakcji między procesami, oraz o stabilność działania
oprogramowania w momencie awarii któregoś z procesów składowych programu.

Zminimalizujemy ryzyko płynące z wprowadzenia współbieżności do warsztatu programistów udostępniając im
mechanizmy umożliwiające opanowanie awarii, propagowanie informacji o błędach, oraz izolację poszczególnych
procesów składowych.

\section{Układ pracy inżynierskiej}

W rozdziale \ref{jezyk_viuact_i_jego_kompilator}.~\nameref{jezyk_viuact_i_jego_kompilator} (na stronie
\pageref{jezyk_viuact_i_jego_kompilator}) przedstawiamy język Viuact oraz jego implementację - kompilator.
Są to narzędzia wykorzystywane do stworzenia aplikacji użytkowej przedstawionej w rozdziale
\ref{program_viuachat_zal}.~\nameref{program_viuachat_zal} (na stronie \pageref{program_viuachat_zal}).

Wkład własny członków zespołu przedstawiony jest w rozdziale \ref{wklad_wlasny} na stronie
\pageref{wklad_wlasny}.

W rozdziale \ref{slownik_pojec}.~\nameref{slownik_pojec} na stronie \pageref{slownik_pojec} prezentujemy listę
pojęć i terminów używanych w pracy, które mogą wymagać doprecyzowania lub definicji. Dla wygody Czytelnika są
one umieszczone w jednym miejscu, oraz podzielone na sekcje związane z językiem i kompilatorem
(rozdział~\ref{slownik_pojec_jezyka}) i związane z chatem (rozdział~\ref{slownik_pojec_chatu}).

\input{common/glossary}
