\chapter{Wprowadzenie}
\label{wprowadzenie}

We wprowadzeniu chcielibyśmy poruszyć ogólne tematy związane z naszą pracą, oraz
przedstawić Czytelnikowi spójny wstęp zapewniający solidne podstawy do dalszej
lektury. Zakładamy, że Czytelnik ma doświadczenie z językami programowania i
umie biegle posługiwać się co najmniej jednym ,,\emph{mainstreamowym}''
językiem, np.  C++, Java, czy Python.

Wprowadzenie jest dla nas miejscem, w którym przedstawimy problemy dręczące
popularne obecnie języki programowania oraz powiemy skąd się te problemy biorą i
dlaczego w miarę postępu technologii są one coraz trudniejsze do zignorowania.

Po krótce przedstawiona zostanie również maszyna wirtualna Viua, która jest
platformą, na której nasza praca się opiera.

\section{Przedstawienie problemu}
\label{wprowadzenei_problem}

Tytułem pracy jest ,,\inzmaintitlePL''. Problemem, który poruszamy jest
sprawdzenie czy Viua VM w stanie ,,zastanym'' (tj. w takim w jakim znajdowała
się jej implementacja na początku prac nad projektem inżynierskim) umożliwia
pisanie niezawodnego, wysoce współbieżnego, nietrywialnego oprogramowania. Jest
to zawarte w głównym pytaniu, na które staramy się w naszej pracy odpowiedzieć:

\begin{large}
\begin{quote}
    \textbf{Czy Viua~VM umożliwia tworzenie niezawodnego, wysoce współbieżnego,
    nietrywialnego oprogramowania?}
\end{quote}
\end{large}

W naszej pracy prezentujemy język programowania, który z założenia ma pozwalać
na tworzenie oprogramowania niezawodnego i wykorzystującego potencjał
współbieżności w stopniu wyższym niż powszechnie używane, ,,mainstreamowe''
języki programowania.

Aby udowodnić, że w wytworzonym języku możliwe jest tworzenie nietrywialnego
oprogramowania prezenetujemy aplikację użytkową -- czat -- napisany w tym
języku. Czat umożliwi komunikację (zorganizowaną w ,,pokoje'') wielu
użytkownikom naraz. Wybór rodzaju aplikacji (czat) jest warunkowany tym, że
oprogramowanie komunikacyjne powinno charakteryzować się tymi cechami, które
chcemy uzyskać:

\begin{enumerate}
    \item niezawodnością -- jeśli jedno połączenie ulegnie awarii to pozostałe
        powinny działać dalej
    \item izolacją procesów -- każde połączenie powinno być izolowane od
        wszystkich innych
    \item współbieżnością -- wiele połączeń musi być obsługiwanych w tym samym
        czasie
\end{enumerate}

\subsection{Ogląd sytuacji}

Współczesny \emph{hardware} zmierza coraz bardziej w stronę współbieżności oraz
przetwarzania równoległego.  Firma AMD w roku 2018 wprowadziła na rynek
konsumencki procesory wielordzeniowe z serii Threadripper
(\cite{AmdProductThreadripper}) prezentujące nawet 32 rdzenie logiczne.

Współczesny \emph{software} stoi w miejscu. Poza oprogramowaniem
specjalistycznym (np. Blender\footnote{\url{https://www.blender.org/}} mało
który program jest w stanie wykorzystać więcej niż kilka wątków. Współbieżności
szuka się nieco ,,na siłę''; np. przeglądarki internetowe uruchamiają
współbieżnie obsługę wielu kart.

Mainstreamowe języki w większości korzystają z wątków (np. Java, C++) lub są
stricte jednowątkowe i niedostosowane do przetwarzania współbieżnego i
równoległego (np. Python).

Dla takich języków tworzone są biblioteki ułatwiające wykorzystanie mechanizmów
systemu operacyjnego (np.~wieloprocesowość dla języka Python) lub cała
infrastruktura umożliwiająca rozproszenie pracy, np.~sewery pracy
(np. Gearman\footnote{\url{http://gearman.org/}},
Celery\footnote{\url{http://www.celeryproject.org/}}) czy kolejki wiadomości
(np.~RabbitMQ\footnote{\url{https://www.rabbitmq.com/}},
ZeroMQ\footnote{\url{http://zeromq.org/}}).
To wszystko są jednak jedynie ,,łatki'' mające za zadanie dodać do istniejących
języków mechanizmy, z którymi pierwotnie nie były one projektowane. Istnieje dla
takiego działania angielski termin bardzo dobrze oddający jego postać --
\emph{retrofitting}\footnote{\url{https://dictionary.cambridge.org/dictionary/english/retrofit}}:

\begin{quote}
    \textbf{retrofit}
    \newline
    \emph{verb}
    \newline
    to provide a machine with a part, or a place with equipment, that it did not
    originally have when it was built
\end{quote}

Polski odpowiednik tego słowa to ,,doposażyć'', patrz \cite{PWNAngielskoPolskiRetrofit}.

Istnieją środowiska i języki zaprojektowane od zera z myślą o współbieżności i
programowaniu równoległym, a nawet rozproszonym. Najbardziej znanym przykładem
takiego środowiska jest BEAM, maszyna wirtualna języka
Erlang\footnote{\url{http://www.erlang.org/}}. To środowisko wraz z językiem
jest z powodzeniem wykorzystywane w sprzęcie telekomunikacyjnym firmy Ericsson,
oraz do tworzenia aplikacji użytkowych, których działanie obejmuje niemal z
definicji działanie rozproszone i współbieżne, na przykład w serwerach
komunikatora Discord\footnote{\url{https://discordapp.com/}}.

\section{Cel}

Ta praca inżynierska motywowana jest chęcią stworzenia bazy programistycznej
(środowiska uruchomieniowego i języka programowania) umożliwiającej programistom
pisanie oprogramowania od początku uwzględniającego przetwarzanie współbieżne na
pierwszym miejscu, oraz charakteryzującego się wysokim poziomem niezawodności i
stabliności działania.

Osiągniemy to dzięki zbudowaniu języka wyposażonego w łatwo dostępne konstrukcje
umożliwiające wprowadzenie współbieżności do programu, oraz uruchamianiu
programów wynikowych w środowisku zdolnym do rozłożenia pracy na całość
dostępnych zasobów sprzętowych.

\subsection{Problemy i ryzyko}

Postawienie współbieżności na pierwszym miejscu powoduje, że problemy związane z pisaniem poprawnych programów
są bardziej liczne niż w innych (niewspółbieżnych) językach -- oprócz zapewnienia poprawności pojedynczego
procesu, programista musi zadbać o poprawność interakcji między procesami, oraz o stabilność działania
oprogramowania w momencie awarii któregoś z procesów składowych programu.

Zminimalizujemy ryzyko płynące z wprowadzenia współbieżności do warsztatu programistów udostępniając im
mechanizmy umożliwiające opanowanie awarii, propagowanie informacji o błędach, oraz izolację poszczególnych
procesów składowych.

\section{Układ pracy inżynierskiej}

W rozdziale \ref{viuact_zal}.~\nameref{viuact_zal} (na stronie \pageref{viuact_zal}) przedstawiamy język
\ViuAct, a w rozdziale \ref{viuact_impl}. jego implementację - kompilator. Są to narzędzia wykorzystywane do
stworzenia aplikacji użytkowej przedstawionej w rozdziale
\ref{program_viuachat_zal}.~\nameref{program_viuachat_zal} (na stronie \pageref{program_viuachat_zal}).

Wkład własny członków zespołu przedstawiony jest w rozdziale \ref{wklad_wlasny}. na stronie
\pageref{wklad_wlasny}.

\section{Priorytetyzacja zadań}
W wielu rozdziałach pracy członkowie zespołu dokonywali priorytetyzacji
poszczególnych zadań lub wymagań. W tym celu konsekwentnie wykorzystywano tzw.
skalę ,,MoSCoW". Poszczególne wielkie litery w nazwie skali oznaczają:

\begin{itemize}
	\item \textbf{,,M''} (z ang. \textit{must}) - zadania (zasady,
  wymagania), których spełnienie jest niezbędne dla realizacji systemu
	\item \textbf{,,S''} (z ang. \textit{should}) - są to zadania
  (zasady, wymagania) o wysokim priorytecie, które powinny
	zostać spełnione, o ile tylko jest to możliwe;
	\item \textbf{,,C''} (z ang. \textit{could}) - dobrze byłoby zrealizować takie zadania (zasady, wymagania), ale zależy to od czasu
	i zasobów, jakie pozostaną do dyspozycji po ukończeniu zadań oznaczonych jako ,,M" i ,,C";
	\item \textbf{,,W''} (z ang. \textit{won't}) - takie zadania (zasady, wymagania,) po dyskusji, zostały wycofane z dalszej realizacji.
\end{itemize}

\input{common/glossary}
