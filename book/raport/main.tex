\chapter{Raport końcowy}
\label{raport_koncowy}

W tym rozdziale prezentujemy raport końcowy z efektów pracy inżynierskiej.
Podsumowujemy odniesione sukcesy (wykonane oprogramowanie, wytworzoną dokumentację), porażki (elementy, na
których wykonanie nie wystarczyło czasu, okazały się zbyt trudne do wykonania w ramach projektu
inżynierskiego, bądź z innych powodów musiały zostać odrzucone), oraz zmiany, które musieliśmy wprowadzać do
planu w trakcie trwania projektu (m.in. decyzja o uwzględnieniu raportowania błędów w kompilatorze).

\section{Sukcesy}

Niewątpliwym sukcesem jest doprowadzenie pracy inżynierskiej do końca. Patrząc
na ,,zewnętrzne'' efekty pracy osiągnęliśmy wszystko co było zakładane -- czyli
zarówno specyfikację i implementację (w~formie kompilatora) języka wysokiego
poziomu na platformie Viua~VM, oraz nietrywialny program -- ViuaChat -- napisany
w języku \ViuAct. Przygotowano również kompletne, zintegrowane środowisko,
dzięki czemu wyniki prac mogą być użyteczne dla osób spoza zespołu projektowego.

Nieoczywistym sukcesem jest również fakt, że Krzysztof Franek wykorzystał język
\ViuAct\ w trakcie zajęć na Uczelni -- pisząc program zaliczeniowy z
przedmiotu ,,Narzędzia Sztucznej Inteligencji'' w języku \ViuAct.

\subsection{Ocena i poprawa stanu Viua~VM}

Projekt pozwolił krytycznym okiem spojrzeć na stan w jakim znajdowała się
Viua~VM i ocenić ją w obiektywny sposób za pomocą jasnego kryterium: albo da się
oprzeć na niej implementację języka wysokiego poziomu i napisać ,,prawdziwy''
program, albo nie.

W trakcie pracy okazało się, że odpowiedź na to pytanie jest \emph{raczej
pozytywna}. Niektóre aspekty Viua~VM wymagają pracy (który to fakt był znany),
jednak przeprowadzenie projektu inżynierskiego na jej podstawie pozwoliło
zlokalizować największe niedociągnięcia, a nawet część z nich usunąć.

Jednym z obszarów, który został znacząco poprawiony w trakcie prac nad
projektem inżynierskim było łączenie modułów w finalne programy.

\subsection{Opracowanie systemu ViuaChat}

Pomimo licznych przeciwności i problemów wynikających z początkowej
niedojrzałości języka \ViuAct\ i jego kompilatora, udało się szczęśliwie
ukończyć system ViuaChat. Było to możliwe dzięki zacieśnionej współpracy obu
członków zespołu, a także dzięki kreatywnemu podejściu do napotykanych
utrudnień.

\section{Wyzwania i niepowodzenia}

W trakcie realizacji projektu nie wszystko przebiegło po myśli zespołu.

\subsection{Prędkość kompilacji}

Przede wszystkim, wiele do życzenia pozostawiała prędkość kompilacji, znacznie
spadająca wraz z przyrastającym kodem źródłowym. Co ciekawe, w początkowej fazie
prac, za źródło problemów uważano implementację kompilatora \ViuAct\ w języku
Python ponieważ programy napisane w Pythonie ustępują wydajnością programom
napisanym w językach takich jak C++, czy też OCaml.

Ku zaskoczeniu studentów, wraz z kolejnymi linijkami kodu, widocznemu wydłużeniu
ulegała faza asemblacji, za którą odpowiadał assembler maszyny wirtualnej
Viua~VM. W końcowych wersjach serwera ViuaChat, asemblacja była do 5 razy
bardziej czasochłonna od kompilacji. Niestety, poprawianie wydajności asemblera
pozostawało poza zakresem projektu, a wydłużony czas asemblacji musiał zostać
zaakceptowany.

\subsubsection*{Dlaczego kompilacja trwa tak długo?}

Całość procesu, który z plików źródłowych w języku \ViuAct\ wyprodukuje pliki z
binarną reprezentacją programu w \emph{bytecode} Viua~VM trwa długo. Przy
nietrywialnych programach, takich jak ViuaChat, etap przetwarzania kodu programu
w języku assemblera Viua~VM na formę binarną (realizowany przez assembler
dostarczany przez Viua~VM) zajmuje dużą ilość czasu.

Wynika to po części z faktu, że nietrywialne programy zawierają dużą ilość
wyrażeń warunkowych. Analizator statyczny wbudowany w assembler dostarczany
przez Viua~VM duplikuje swój stan dla każdej instrukcji skoku warunkowego
(emitowanej dla każdego wyrażenia warunkowego) i rozważa wykonanie każdej
ścieżki osobno.
Jest to potrzebne ponieważ na podstawie niezależnej analizy każdej ścieżki
wykonania analizator wykrywa między innymi martwe (tj. takie, który program nie
wykorzystuje) wartości i rejestry -- jednak powoduje to, że każda instrukcja
skoku warunkowego w teorii podwaja koszt analizy.

\subsection{Pozostanie przy prototypie kompilatora}

Najbardziej widoczną porażką projektu jest pozostawienie implementacji języka
\ViuAct\ w fazie prototypowej -- budżet czasowy jakim dysponowaliśmy okazał się
niewystarczający na stworzenie prototypu kompilatora (w języku Python) w celu
przeprowadzenia ,,rozpoznania'' przestrzeni problemu, a następnie korzystając z
nabytej wiedzy napisanie kompilatora ,,produkcyjnego'' (w języku OCaml).

\subsection{Rozbieżności między specyfikacją, a implementacją}

Rozbieżności wynikaję z tego, że żeby szybko uzyskać działąjący w dużej liczbie
przypadków kompilator czasami implementacja ,,szła na skróty''.

Spowodowało to, że kompilator, którym dysponujemy nie jest w stanie przetworzyć
stu procent możliwych kombinacji konstrukcji językowych wynikających ze
specyfikacji języka. Nie uniemożliwiło to co prawda napisania programu ViuaChat
jednak wprowadziło pewne opóźnienia w pracach nad nim z powodu rozbieżności
między teorią (specyfikacją języka), a praktyką (implementacją języka).

\subsubsection*{Dowiązania \emph{let} i wysłuskiwanie wskaźników}

\begin{lstlisting}[caption={Błędnie działający przykład dowiązania do wyłuskania}]
(let main () {
    (let n 42)
    (let ptr (Std.Pointer.take n))
    (let x (^ ptr))
    (print x)
    0
})
\end{lstlisting}

Jednym z przykładów kodu, który nie daje oczekiwanych rezultatów jest
przypisanie wyniku wyłuskania wskaźnika do zmiennej:
\begin{lstlisting}
(let x (^ ptr))
\end{lstlisting}
W zmiennej \texttt{x} nie znajduje się, jak należałoby oczekiwać, kopia
wartości, na którą wskazywał wskaźnik \texttt{ptr}. Zmiennej \texttt{x} tak
naprawdę \emph{nie ma} po skompilowaniu. Wynika to z faktu, że operator
wyłuskania wskaźnika nie zwraca wartości, a jedynie wpływa na sposób adresowania
wartości w rejestrach.

Aby zapisać w zmiennej wynik wyłuskania należy posłużyć się funkcją
\texttt{Std.copy}:
\begin{lstlisting}
(let x (Std.copy (^ ptr)))
\end{lstlisting}
Funkcja ta zwraca kopię wartości podanej jej jako parametr, czyli w powyższym
przypadku skopiuje wartość, na którą wskazuje wskaźnik \texttt{ptr}.

\begin{lstlisting}[caption={Poprawnie działający przykład dowiązania do wyłuskania}]
(let main () {
    (let n 42)
    (let ptr (Std.Pointer.take n))
    (let x (Std.copy (^ ptr)))
    (print x)
    0
})
\end{lstlisting}

\subsubsection*{Dostęp do pól struktur}

Jednym z bardziej problematycznych elementów jest również dostęp do pól
struktur, do których mamy jedynie wskaźnik. Żeby uzyskać dostęp do takiego pola
należy skopiować całą strukturę. Jest to szalenie niewydajne i widocznie
spowalnia działanie oprogramowania.

Tworzenie kopii jest wymuszone tym, że poniższa kombinacja konstrukcji
językowych jest przez kompilator przetwarzana nieprawidłowo, już na etapie
parsowania kodu źródłowego:
\begin{lstlisting}
(print (^ ptr).some.field)
\end{lstlisting}
W teorii, ten fragment kodu powinien wydrukować na ekran wartość przypisaną do
pola \texttt{some.field} wewnątrz struktury, na którą wskazuje wskaźnik
\texttt{ptr}. W praktyce, ten fragment wydrukuje na ekran strukturę, na którą
wskazuje wskaźnik. Wynika to z faktu, że parser zakłada, że wszystkie wyrażenia
składają się z pojedynczej grupy zamkniętej w nawiasach. W przypadku dostępów do
pól to założenie jest fałszywe -- dostępy do pól są jedynymi wyrażeniami w
języku, które tego założenia nie spełniają (i jedynymi które nie są zapisywane w
notacji prefiksowej, a w infiksowej).

Parser i specyfikacja zakładają, że dostępy do pól (czyli operator \texttt{.})
będą miały z lewej strony zawsze nazwę, nie wrażenie. Nie jest to więc
,,rozbieżność'' między implementacją, a specyfikacją. Krzysztof Franek jednak
podczas prac na programem ViuaChat spróbował wykorzystać taką konstrukcję i
natknął się na tą nieścisłość w projekcie języka.

\subsection{Typowanie dynamiczne}

Mimo iż nie było to ujęte w wymaganiach, za drobną porażkę uważam również
dyscyplinę typowania jaką charakteryzuje się język \ViuAct. Dyscyplinę typowania
można określić na dwóch głównych osiach:
\begin{enumerate}
\item dynamiczne---statyczne (\emph{dynamic---static}) -- określająca kiedy
    weryfikowane są typy danych. W typowaniu dynamicznym na etapie wykonywania
    (\emph{run-time}), a w typowaniu statycznym na etapie kompilacji
    (\emph{compile-time}).
\item słabe---silne (\emph{weak---strong}) -- określająca jaka jest reakcja
    języka na użycie niekompatybilnych typów danych. Typowanie słabe zakłada
    automatyczną koercję typów danych, a typowanie silne zakłada zgłoszenie
    błędu.
\end{enumerate}

Klasyfikując język \ViuAct\ na dwóch osiach dyscyplin typowania
otrzymujemy typowanie dynamiczne---silne. Lepsze gwarancje poprawności można
uzyskać kombinacją statycze---silne, jednak zbudowanie poprawnego statycznego
systemu typów jest samo w sobie czasochłonne i skomplikowane, co
dyskwalifikowało taką dyscyplinę typowania już na starcie projektu.

\section{Zmiany założeń wprowadzone w trakcie trwania projektu}

Większość założeń, które zostały określone na początku projektu okazała się
słuszna, a ogólna koncepcja oraz kierunek rozwoju projektu nie wymagały dużych
zmian.

\subsection{Obsługa błędów kompilacji}

Drobnej korekcie uległo założenie ,,nie implementujemy obsługi błędów w
kompilatorze''. Okazało się, że potrzebna jest przynajmniej minimalna obróbka
błędów zgłaszanych przez kompilator ponieważ surowe zrzuty stosu nie były
wystarczające do szybkiego odnajdowania błędów.

\subsection{Obsługa protokołu WebSocket}

Większą zmianą założeń była rezygnacja z wykorzystania gotowej biblioteki
implementującej protokół WebSocket i zamiast tego implementacja tego protokołu
,,od zera''. Wynikło to z bardzo prostego powodu -- każda biblioteka, która
była brana pod uwagę okazywała się tak naprawdę \emph{frameworkiem} co
dyskwalifikowało jej wykorzystanie w Viua~VM.

Frameworki narzucają programom swój reżim i wizję tego jak ma wyglądać
współpraca z nimi -- narzucają współpracę o dostarczany przez siebie
\emph{event-loop}. Viua~VM jednak w bardzo ostry sposób wchodzi w konflikt z
takim podejściem ponieważ sama narzuca reżim i model programowania.  Ta
,,niekompatybilność'' wymusiła na nas wykonanie implementacji modułu do obsługi
protokołu WebSocket w formie biblioteki -- czyli modułu pozostawiającego
kontrolę ,,w rękach'' programu.

\subsection{Wskaźniki w ViuAct}

W pierwszych wersjach języka \ViuAct, wskaźniki nie istniały w jawnej formie.
Nie przewidziano konstrukcji do tworzenia i rozwiązywania wskażników, ani
pozwalającej na jawne skopiowanie wartości do której odwołuje się wskaźnik.
Nie przeszkadzało to jednak, aby wskaźniki występowały w formie niejawnej.

Kompilator stosował je w wynikowym kodzie asemblera, np. przy odwoływaniu się do
zawartości w typach złożonych. Z czasem okazało się, że brak jawnych instrukcji,
które pozwoliłyby na manualne wywołanie operacji na wskaźnikach, istotnie
ogranicza możliwości programisty. Problemy pojawiały się podczas iteracji po
wektorach czy też przy wykorzystywaniu wartości pól w strukturach, które zostały
uprzednio ,,wyłuskane'' i zwrócone przez funkcję.

Zgłoszone niedociągnięcia doprowadziły do ubogacenia składni języka \ViuAct\ o
instrukcję wyłuskania \texttt{(\^~ptr)}, kopiowania wskazywanej wartości
\texttt{(Std.copy ptr)} oraz jawnego utworzenia wskaźnika
\texttt{(Std.Pointer.take var)}.

\subsection{Zakres funkcjonalności systemu ViuaChat}

W początkowej fazie projektu, system ViuaChat miał zostać zrealizowany ze
znacznie większym rozmachem. Z czasem, wskutek ożywionych dyskusji i ciągłych
korekt harmonogramu, stawało się jasne że utrzymanie pierwotnie założonych
funkcjonalności nie będzie możliwe. Stąd zrezygnowano z kilku z nich, m.in.:

\begin{enumerate}
    \item możliwość wysyłania i odbierania wiadomości prywatnych z okien pokojów
        ogólnodostępnych
    \item możliwość zakładania stałych kont zabezpieczonych hasłem dla
        użytkowników bez uprawnień administracyjnych
    \item możliwość zabezpieczania dostępu do wybranych pokojów poprzez
        konieczność podania dodatkowego hasła
\end{enumerate}

Pomimo zarzucenia tych i innych pomysłów, nie naruszono podstawowego rdzenia
funkcjonalności, ustalonego jeszcze przed przystąpieniem do samego projektu.

\section{Wpływ pracy na platformę Viua VM}

W tym rozdziale omówiony jest wpływ naszej pracy inżynierskiej na platformę
Viua~VM; zarówno na implementację samej maszyny wirtualnej i dopracowanie jej
mechanizmów, ale też na ,,ekosystem'' dookoła niej -- nowe moduły biblioteki
standardowej i zewnętrzne.

\subsection{System modułów}

Umieszczenie w specyfikacji języka \ViuAct\ systemu modułów wymusiło
,,ucywilizowanie'' systemu modułów i linkera Viua~VM. Stan w jakim oba te
komponenty znajdowały się przed rozpoczęciem pracy inżynierskiej powodował, że
nadawały się one do wykorzystania jedynie w najprostrzych przypadkach.

Po zakończeniu pracy inżynierskiej system modułów i linker Viua~VM pozwalają na
wykorzystanie w dużo szerszym wachlarzu zastosowań, są prostsze w użyciu, a
linkowanie dynamiczne ma mniejszy narzut. Ujednolicone zostały również zasady
linkowania modułów ,,własnych'' (tj. modułów \emph{bytecode} Viua~VM) i
,,obcych'' (tj. napisanych w języku C++).

\subsection{Biblioteka standardowa}

Biblioteka standardowa została powiększona o moduły do obsługi I/O na plikach,
moduł dający dostęp do API systemowego \emph{POSIX sockets}, oraz moduł do
obsługi formatu serializacji danych JSON.
Wszystkie te moduły zostały wykorzystane w implementacji programu ViuaChat.

\subsection{Moduł do obsługi protokołu WebSocket}

Do wykonania czatu potrzebny był moduł do obsługi protokołu WebSocket.
Został on dostarczony jako biblioteka obca z plikiem interfejsu umożliwiającym
jej wykorzystanie w języku \ViuAct. Moduł ten jest opisany w załączniku
\ref{plain_websocket_library} na stronie \pageref{plain_websocket_library}.
